42 r. numm nunonis Anninus,

At matres primo ancipites oculisque malignis
Ambiguae spectare rates miserum inter amorem 655
Praesentis terrae fatisque vocantia regna z
Quum dea se paribus per caelum sustulit alis
Ingentemque fuga secuit sub nubibus arcum.
Tum vero attonitae monstris actaeque furore
Conclamant, rapiuntque focis penetralibus ignem : 660
Pars spoliant aras, frondem ao virgulta facesque
Conjiciunt ε furit immissis Vulcanus habenis
Transtra per et remos et pictas abiete puppes.
Nuntius Anchisae ad tumulum cuneosque theatri
Incensas perfert naves Eumelus et ipsi 665
Respiciunt atram in nimbo volitare favillam.
Primus et Ascanius, cursus ut laetus equestres
Ducebat, sic acer equo turbata petivit
Castra, nec exanimes possunt retinere magistri.

Quis furor iste novus? quo nunc, quo tenditis, inquit, 670
Heu miserae cives? non hostem inimicaque castra

Argivum ; v'estras spes uritis. En ego vester

Ascanius ! Galeam ante pedes projecit inanem,
Qua ludo indutus belli simulacra ciebat.
Accelerat simul Aeneas, simul agmina Teucrum, 675
Ast illae diversa metu per litora passim
Diffugiunt, silvasque et sicubi concava furtim
Saxa petunt ; piget incepti lucisque, suosque
Mutatae adgnoscunt, excussaque pectore Juno est.
Sed non idcirco flammae atque incendia vires 680
Indomitas posuere : udo sub robore vivit
Stuppa vomens tardum furnum, lentusque carinas
Est vapor, et toto descendit corpore pestis,
N ec vires heroum infusaque flumina prosunt

Tum pius Aeneas humeris abscindere vestem, 685
Auxilioque vocarc⁸ deos, et tendere palmas z
Jupiter omnipotens, si nondum exosus ad unum
Trojanos‚ si quid pietas antiqua labores Δ
Respicit humanos, da flammam evadere classi
Nunc, pater, et tenues Teucrum res eripe leto. 690
Vel tu, quod superest, infesto fulmine morti,
Si mereor, demitte, tuaque hic obrue dextra. J

