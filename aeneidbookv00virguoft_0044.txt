32' ι». venum umorue Amemus.

Vix illam famuli Phegeus Sagarisque ferebant
Multiplicem, connixi humeris ; indutus at olim
Demoleus cursu palantes Troas agebat.
Tertia dona facit geminos ex aere lebetas,
Cymbiaque argento perfecta atque aspera signis.
Jamque adeo donati omnes, opibusque Supel bi,
Puniceis ibant evincti tempora taeniis;
Quum saevo e scopulo multa vix arte revulsus,
Amissis remis, atque ordine debilis uno,
Irrisam sine honore ratem Sergestus agebat.
Qualis saepe viae deprensus in aggere serpens,
Aerea quern obliquum rota transiit, aut [gravis ictu
Seminecem liquit saxo lacerumque viator,
Nequiquam longos fugiens dat corpore tortus,
Parte ferox ardensque oculis et sibila colla
Arduus attollens ; pars vulnere clauda retentat
Nexantem nodis seque in sua membra plicantem„
Tali remigio navis se tarda movebat ;
Vela facit tamen, et plenis subit ostia velis.
Sergestum Aeneas promisso munere donat,
Servatam ob navem laetus sociosque reductos.
Olli serva datur, operun‘. haud ignara Minervae,
Cressa genus, Pholoe, geminique sub ubere nati.
Hoc pius Aeneas misso certamine tendit
Gramineum in campum, quern collibus undique curvis
Cingebant silvae , mediaque in valle theatri
Circus erat3 quo se multis curn millibus heros
Consessu medium tulit, exstructoque resedit.
Hic, qui forte velint rapido contendere cursu,
Invitat pretiis animos. et praemia ponit.
Undique conveniunt Teucri, mistique Sicani :
Nisus et Euryalus primi ;
Euryalus forma insignis viridique juventa ;
Nisus, amore pio pueri : quos deinde sequutus
Regius egregia Priami de stirpe Diores :
Hunc Salius, simul et Patron 3 quorum alter Acarnan,
Alter ab Arcadia, Tegeaeae sanguine gentis.
Tum duo Trinacrii juvenes, Helymus Panopesque,
Adsueti silvis, comites senioris Acestae ;

265

· ²70

275

290

295

