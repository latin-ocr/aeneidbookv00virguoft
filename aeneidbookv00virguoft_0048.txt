36 r». venem uAnoms ARNIMDOS.

Solve metus ; et tu Trojanos exue caestus.

Haec fatus duplicem ex humeris rejecit amictum,

Et magnos membrorum artus, magna ossa lacertosque
Exuit, atque ingens media consistit arena.

Tum satus Anchisa caestus pater extulit aequos,
Et paribus palmas amborum innexuit armis.
Constitit in digitos extemplo arrectus uterque,
Brachiaque ad superas interritus extulit auras.
Abduxere retro longe capita ardua ab ictu,
Immiscentque manus manibus, pugnamque lacessunt.
Ille, pedum melior motu, fretusque juventa,

Hic membris et mole valens ; sed tarda trementi
Genua labant, vastos quatit aeger anhelitus artus.
Multa viri nequiquam inter se vulnera jactant,
Multa cavo lateri ingeminant et pectore vastos
Dant sonitus, erratque aures et tempora circum
Crebra manus ; duro crepitant sub vulnere malae.
Stat gravis Entellus nisuque immotus eodem ;
Corpore tela modo atque oculis vigilantibus exit.
Ille, velut celsam oppugnat qui molibus urbem,
Aut montana sedet circum castella sub armis—
Nunc hos, nunc illos aditus, omnemque pererrat
Arte locum, et variis adsultibus irritus urget.
Ostendit dextram insurgens Entellus et alte
Extulit : ille ictum venientem a vertice velox
praevidit, celerique elapsus corpore cessitr ”
Entellus vires in ventum effudit, et ultro

Ipse gravis graviterque ad terram pondere vasto
Concidit ι ut quondam cava concidit aut Erymantho,
Aut Ida in magna, radicibus eruta pinus.
Consurgunt studiis Teucri et Trinacria pubes ς

1t clamor caelo, primusque accurrit Acestes,
Aequaevumque ab humo miserans attollit amicum.
At non tardatus casu neque territus heros

Acrior ad pugnam redit, ac vim suscitat ira.

Tum pudor incendit vires et conscia virtus,
Praecipitemque Daren ardens agit aequore toto,
Nunc dextra ingeminans ictus, nunc ille sinistra 3
Nec mora, nec requies z quam multa grandine nimbi

4²0

425

439

435

440

445 ·

