44 P. vunoxm mmoms Annmnos.

Congressus pete, nate, meos. Non me impia namque
fflTartara habent tiistesve umbrae, sed amoena piorum

Concilia Elysiumque colo. Huc casta Sibylla 735

Nigrarum multo pecudum te sanguine ducet.

Tum genus omne tuum, et, quae dentur moenia, disces.

Jamque vale; torquet medios Nox humida cursus,

Et me saevus equis oriens afflavit anhelis.

Dixerat, et tenues sugit, ceu fumuS, in auras. 740

Aeneas, Quo deinde ruis? quo proripis? inquit,

Quem sugis. ² aut quis te nostris complexibus arcet?

Haec memorans cinerem et sopitos suscitat ignes ;

Pergameumque Larem, et canae penetralia Vestae

Farre pio et plena supplex veneratur acerra. 745
Extemplo socios primumque arcessit Acesten,

Et Jovis imperium et cari praecepta parentis

Edocet, et quae nunc animo sententia constet, ‘z s „

Haud mora consiliis, nec jussa recusat Acestes,

Transcribunt urbi matres, populumque volentem 750

Deponunt, animos nil magnae, laudis egentes,

Ipsi transtra novant, flammisque ambesa reponunt
Robora navigiis, aptant remosque rudentesque,
Exigui numero ; sed bello vivida virtus.
Interea Aeneas urbem designat aratro 755
Sortiturque domos : hoc Ilium, et haec loca Trojam
Esse jubet. Gaudet regno Trojanus Acestes,
Indicitque forum et patribus dat jura vocatis,
Tum vicina astris Erycino m vertice sedes
Fundatur Veneri Idaliae, tumuloque sacerdos 760
ζ’) Ac lucus late sacer additur Anchiseo.
Jamque dies epulata novem gens omnis, et aris
Factus honos; placidi straverunt aequora venti,
Creber et anspirans rursus vocat Auster m altum.
Exoritur procurva ingens per litora fletus· , 765
C omplexi inter se noctemque diemque morantur,
Ipsae jam matres, ipsi, quibus aspera quondam
Visa maris facies et non tolerabile nornen,
Ire volunt, omnemque fugae perferre laborem.
Quos bonus Aeneas dictis solatur amicis, . 770
Et consanguineo lacrimans commendat Acestae·

