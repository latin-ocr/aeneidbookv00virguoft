P. VERGILI MARONIS AENEIDOS.

Aeneam credam quid enim fallacibus auris

Et caeli toties deceptus fraude sereni?
Talia dicta dabat, clavumque affixus et haerens

Nusquam amittebat, oculosque sub astra tenebat.
Ecce deus ramum Lethaeo rore madentem

Vique soporatum Stygia super utraque quassat
Tempora, cunctantique natantia lumina solvit.
Vix primos inopina quies laxaverat artus ς

Et super incumbens cum puppis parte revulsa
Cumque gubernaclo liquidas projecit in undas

Praecipitem ac socios nequiquam saepe vocantem.

Ipse volans tenues se sustulit ales ad auras.
Currit iter tutum non secius aequore classis,
Promissisque patris Neptuni interrita fertur.
Jamque adeo scopulos Sirenum advecta subibat,
Difficiles quondam multorumque ossibus albos,
Tum rauca assiduo longe sale saxa sonabant ς
Quum pater amisso fluitantem errare magistro
Sensit, et ipse ratem nocturnis rexit in undis,

Multa gemens, casuque animum concussus amici :

O nimium caelo et pelago confise sereno.
Nudus in ignota, Palinure, jacebis arena!

47

850

860

865

870

