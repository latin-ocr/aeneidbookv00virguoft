·Ρ. VERGILI MARONIS AENEIDOS.

LIBER V.

Interea medium Aeneas jam classe tenebat
Certus iter, fluctusque atros aquilone secabat,
Moenia respiciens, quae jarn infelicis Elissae
Collucent flammis. Quae tantum accenderit ignem,
Causa latet 3 duri magno sed amore dolores 5
Polluto‚ notumque, furens quid femina possit,
Triste per augurium Teucrorum pectora ducunt.
Ut pelagus tenuere rates, nec jarn amplius ulla
Occurrit tellus, maria undique et undique caelum 3
Olli caeruleus supra caput adstitit imber, 10
Noctem hiememque ferens, et inhorruit unda tenebris. ’
Ipse gubernator puppi Palinurus ab alta:
Heu. ¹ quianam tanti cinxerunt aethera nimbi?
Quidve, pater Neptune, paras? Sic deinde locutus
Colligere arma jubet, validisque incumbere remis, 15
Obliquatque sinus in ventum, ac talia fatur :
Magnanime Aenea, non, si mihi Jupiter auctor
Spondeat‚ hoc sperem Italiam contingere caelo.
Mutati transversa fremunt et vespere ab atro
Consurgunt venti, atque in nubem cogitur aer. x f 20
Nec nos obniti contra, nec tendere tantum
Sufficimus. Superat quoniam Fortuna, sequamur,
Quoque vocat, vertamus iter. Nec litora longe
Fida reor fraterno Erycis portusque Sicanos 3
Si modo rite memor servata remetior astra. 25
Tum pius Aeneas : Equidem sic poscere ventos
Jamdudum et frustra cerno te tendere contra.
Flecte viam velis. An sit mihi gratior ulla, ’-

