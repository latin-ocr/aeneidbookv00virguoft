P. VERGlLl MARoNIS AENEIDOS.

Aut jaculo incedit melior levibusque sagittis,
Seu crudo fidit pugnam committere caestu ;
Cuncti adsint, meritaeque expectent praemia palmae.
Ore favete omnes, et cingite tempora ramis.

Sic fatus velat materna tempora myrto :
Hoc Helymus facit, hoc aevi maturus AcesteS,
Hoc puer Ascanius, sequitur ouos cetera pubes.
Ille e concilio multis cum millibus ibat
Ad tumulum, magna medius comitante caterva.
Hic duo rite mero libans carchesia Baccho
Fundit humi, duo lacte novo, duo sanguine sacro ;

Purpureosque jacit flores, ac talia fatur :
Salve, sancte parens : iterum salvete, recepti

Nequiquam cineres, animaeque umbraeque paternae.
Non licuit fines Italos fataliaque arva,

Nec tecum Ausonium, quicumque est, quaerere Thybrim.

Dixerat haec, adytis quum lubricus anguis ab imis
Septem ingens gyros, septena volumina traxit.
Amplexus placide tumulum, lapsusque per aras 3
Caeruleae cui terga notae, maculosus et auro ’
Squamam incendebat fulgor : ceu nubibus arcus
Mille jacit varios adverso sole colores.
Obstupuit visu Aeneas ε ille agmine longo
Tandem inter pateras et levia pocula serpens
Libavitque dapes, rursusque innoxius imo
Successit tumulo, et depasta altaria liquit,
Hoc magis inceptos genitori instaurat honores,
Incertus geniumne loci famulumne parentis
Esse putet ; caedit binas de more bidentes,
Totque sues, totidem nigrantes terga juvencos ;
Vinaque fundebat pateris, animamque vocabat
Anchisae magni Manesque Acheronte remissos.
Necnon et socii, quae cuique est copia, laeti
Dona ferunt, onerantque aras mactantque juvencos :
Ordine aena locant alii ; fusique per herbam
Subjiciunt verubus prunas, et viscera torrent.
Exspectata dies aderat, nonamque serena
Auroram Phaethontis equi jam luce vehebant,
Famaque finitimos et clari nomen Acestae

27

75

fo

90

95

100

1c5

