Ρ. VERGILI MARONIS AENEIDOS.

Vix haec ediderat, quum effusis imbrlbus atra
Tempestas sine more furit, tonitruque tremescunt
Ardua terrarum et campi ; ruit aethere toto
Turbidus imber aqua densisque nigerrimus Austris 3
Implenturque super puppes ; semiusta madescunt
Robora; restinctus donec vapor omnis, et omnes,
Quatuor amissis, servatae a peste carinae.

At pater Aeneas casu concussus acerbo,
Nunc huc ingentes, nunc illuc pectore curas
Mutabat versans, Siculisne resideret arvis
Oblitus fatorum, Italasne capesseret oras.
Tum senior Nautes, unum Tritonia Pallas
Quem docuit multaque insignem reddidit arte,—
Haec responsa dabat, vel quae portendent ira
Magna deum, vel qua fatorum posceret ordo
[sque his Aenean solatus vocibus infit z
Nate cle—c), quo fata trahunt retrahuntque, sequamur;
Quicquid erit, superanda omnis fortuna ferendo est.
Est tibi Dardanius divinae stirpis Acestes ;
Hunc cape consiliis socium et conjunge volentem.
Huic trade, amissis superant qui navibus, et quos
Pertaesum magni incepti rerumque tuarum est ;
Longaevosque senes ac fessas aequore matres,
Et quicquid tecum invalidum metuensque pericli est,
Delige, et his habeant terris sine moenia fessi ;
Urbem appellabunt permisso nomin'e Acestam.

Talibus incensus dictis senioris amici,
Tum vero in curas animo diducitur omneS.
Et nox atra polum bigis subvecta tenebat τ
Visa dehinc caelo facies delapsa parentis
Anchisae subito tales effundere voces :
Nate, mihi vita quondam, dum vita manebat,
Care magis, nate, Iliacis exercite fatis,
Imperio Jovis huc venio, qui classibus ignem
Depulit, et caelo tandem miseratus ab alto est.
Conciliis pare, quae nunc pulcherrima Nautes
Dat senior 3 lectos juvenes, fortissima corda,
Defer in Italiam 3 gens dura atque aspera cultu
Debellanda tibi Latio est. Ditis tamen ante
Infernas accede domos, et Averna per alta

43

705

710

..15

725

