P. VERGILI MARONIS AENEIDOS.

Aeneae stetit ante pedes ; nec plura moratus
Tum laeva taurum cornu tenet, atque ita fatur ε
Nate dea, si nemo audet se credere pugnae,
Quae finis standi? quo me-decet usque teneri ?
Ducere dona jube. Cuncti simul ore fremebant
Dardanidae reddique viro promissa jubebant.

Hic gravis Entellum dictis castigat Acestes,
Proximus ut viridante toro consederat herbae ε
Entelle, heroum quondam fortissime frustra,
Tantane tam patiens nullo certamine tolli
Dona sines? ubi nunc nobis deus ille, magister
Nequiquam memoratus, Eryx? ubi fama per omnem
Trinacriam, et spolia illa tuis pendentia tectis?
Ille sub haec τ Non laudis amor nec gloria cessit
Pulsa metu ; sed enim gelidus tardante senecta
Sanguis hebet, frigentque effetae in corpore vires.
Si mihi, quae quondam fuerat, quaque improbus iste
Exsultat fidens, si nunc foret illa juventa,

Haud equidem pretio inductus pulchroque juvenco
Venissem‚ nec dona moror. Sic deinde loquutus,
In medium geminos immani pondere caestus

Projecit, quibus acer Eryx in praelia suetus
Ferre manum, duroque intendere bracchia tergo.

Obstupuere animi : tantorum ingentia septem

Terga boum plumbo insuto ferroque rigebant.

Ante omnes stupet ipse Dares, longeque recusat z
Magnanimusque Anchisiades et pondus et ipsa

Huc illuc vinclorum immensa volumina versat.

Tum senior tales referebat pectore voces :

Quid, si quis caestus ipsius et Herculis arma
Vidisset tristemque hoc ipso in litore pugnam?
Haec germanus Eryx quondam tuus arma gerebat ;—
Sanguine cernis adhuc sparsoque infecta cerebro 5——
His magnum Alciden contra stetit τ his ego suetus,
Dum melior vires sanguis dabat, aemula necdum
Temporibus geminis oenebat sparsa senectus.

Sed si nostra Dares haec Troius arma recusat,
quue pio sedet Aeneae, probat auctor Acestes,
Aequemus pugnas, Erycis tibi terga remitto :

35

390

395

400

405

4¹0

⁴¹5

