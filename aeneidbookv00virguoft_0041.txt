P. vamum MAitosis AENEIDos.

N ec sic immissis aurigae undantia lora

Concussere jugis pronique in verbera pendent.
Tum plausu fremituque virum studiisque faventum
Consonat omne nemus, vocemque inclusa volutant
Litora3 pulsati colles clamore resultant.

Effugit ante alios primisque elabitur undis

Turbam inter fremitumque Gyas ; quem deinde Cloanthus
Consequitur melior remis, sed pondere pinus

Tarda tenet. Post hos aequo discrimine Pristis
Centaurusque locum tendunt superare priorem ;

Et nunc Pristis habet ; nunc victam praeterit ingens
Centaurus, nunc una ambae junctisque feruntur
Frontibus et longa sulcant vada salsa carina.

Jamque propinquabant scopulo metamque tenebant ;

Quum princeps medioque Gyas in gurgite victor
Rectorem navis compellat voce Menoeten :

Quo tanturn mihi dexter abis ? huc dirige gressum 3
Litus ama ; et laevas stringat sine palmula cautes ;
Altum alii teneant. Dixit : sed caeca Menoetes
Saxa timens proram pelagi detorquet ad undas .
Quo diversus abis? iterum, pete saxa, Menoetes,
Cum clamore Gyas revocabat : et ecce ! Cloanthum
Respicit instantem tergo, et propiora tenentem.

Ille inter navemque Gyae scopulosque sonantes
Radit iter laevum interior, subitoque priorem
Praeterit, et metis tenet aequora tuta relictis.

Tum vero exarsit juveni dolor ossibus ingens,

Nec lacrimis caruere genae, segnemque Menoeten.
Oblitus decorisque sui soci'fimque salutis,

In mare praecipitem puppi deturbat ab alta.

Ipse gubernaclo rector subit, ipse magister,
Hortaturque viros, clavumque “ad litora torquet.
At gravis, ut fundo vix tandem redditus imo est,
Jam senior madidaque fluens in veste Menoetes
Summa petit scopuli, siccaque in rupe resedit.
Illum et labentem Teucri et risere natantem,
Et salsos rident revomentem pectore fluctus.

Hic laeta extremis spes est accensa duobus,

Sergesto Mnestheique, Gyan superare morantem

29

Ι55

160

165

170

175

180

