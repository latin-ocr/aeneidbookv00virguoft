Ρ. vunnim Marionis mumma. 3]

Consequitur ; cedit, quoniam spoliata magistro est.
Solus jamque ipso superest in fine Cloanthus ; ²25
Quem petit et summis adnixus viribus urget.
Turn vero ingeminat clamor, cunctique sequentem
Instigant studiis, resonatque fragoribus aether.
Hi proprium decus et partum indignantur honorem
Ni teneant, vitamque volunt pro laude pacisci. 2 30
Hos successus alit ; possunt, quia posse videntur.
Et fors aequatis cepissent praemia rostris ,
Ni palmas ponto tendens utrasque Cloanthus
Fudissetque preces, divosque in vota vocasset :
Di, quibus imperium est pelagi, quorum aequora curro, 235
Vobis laetus ego hoc candentem in litore taurum
Constituam ante aras voti reus, extaque salsos
Porriciam in fluctus, et vina liquentia fundam.
Dixit, eumque imis sub fluctibus audiit omnis
Nereidum Phorcique ebonis, Panopeaque virgo ς 240
Et pater ipse manu magna Portunus euntem
Impulit : illa Noto citius volucrique sagitta
Ad terram fugit, et portu se condidit alto.
Tum satus Anchisa, cunctis ex more vocatis,
Victorem magna praeconis voce Cloanthum 243
Declarat, viridique advelat tempora lauro,
Muneraque in naves ternos optare juvencos,
Vinaque, et argenti magnum dat ferre talentum.
Ipsis praecipuos ductoribus addit honores ε
Victori chlamydem auratam, quam plurima circum 250
Purpura Maeandro duplici Meliboea cucurrit,
Intextusque puer frondosa regius lda
Veloces jaculo cervos cursuque fatigat,
Acer, anhelanti similis ; quem praepes ab Ida
Sublimem pedibus rapuit Jovis armiger uncis. 255
Longaevi palmas nequiquam ad sidera tendunt
Custodes, saevitque canum latratus in auras. ,
At qui dtiinde locum tenuit virtute secundum, ἦ ἈΨΜᾸᾸ
Levibus huic hamis consertam auroque trilicem
Loricam, quam Demoleo detraxerat ipse 260
Victor apud rapidum Simoenta sub Ilio alto,
Donat habere viro, decus et tutamen in armis.

